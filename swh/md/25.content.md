# Maelezo ya Masomo (Biblica)

## License Information

**Maelezo ya Masomo (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Maombolezo 1:1–2:22 (id: 419686)

Sura ya 1 na 2 ni mashairi ya alfabeti.

Sura ya 1 ililinganisha Yerusalemu na mwanamke anayelia. Mji ulielezewa kama mjane ambaye watoto wake walikuwa wameuawa. Hii ilielezea jinsi watu wa Yerusalemu walivyohisi wakati Babeli ilipowashambulia.

Jeshi la Babeli lilizunguka Yerusalemu kwa miezi mingi. Watu wa Yerusalemu hawakuwa na chakula cha kutosha na hawawezi kupata zaidi. Waliteseka sana. Watu walikuwa na njaa kiasi kwamba walikula miili ya watoto wao waliofariki.

Mnamo 587 na 586 kabla ya Kristo (KK) Wababeli waliingia mjini. Waliua watu wengi na kuwalazimisha wengine wengi kuishi Babeli. Pia waliharibu hekalu. Matukio haya mabaya yalikuwa sehemu ya laana za agano.

Kwenye shairi la kwanza, watu wa Yerusalemu walitambua kwa nini walikuwa wakiteseka. Ilikuwa ni kwa sababu walikataa kumtii Mungu. Mungu hatimaye alileta hukumu dhidi yao kwa mambo maovu waliyokuwa wamefanya.

Sura ya 2 ilielezea hukumu hii kama wingu la ghadhabu ya Mungu. Katika sura hizi wazungumzaji walitambua kwamba Mungu alikuwa sahihi kuleta hukumu. Wakati huo huo, wazungumzaji waliwasihi watu kuomba kwa Mungu kwa rehema.

Wazungumzaji pia walimlalamikia Mungu. Walimshutumu kuwa adui yao. Walimshutumu Mungu kwa kuua watu wake (watu wa Mungu) bila huruma. Ilikuwa vigumu kwa watu wa Yerusalemu kukubali kilichowatokea.

Wasemaji walikuwa waaminifu kwa Mungu kuhusu jinsi walivyohisi. Walimuuliza Mungu maswali mengi. Walimwambia Mungu jinsi walivyokuwa wakilia sana. Walimlalamikia Mungu kuhusu mambo ambayo yalikuwa magumu. Walipinga mambo ambayo yalionekana kuwa yasiyo ya haki. Walimuomba Mungu kuwaadhibu maadui zao. Kwa njia hizi mashairi yalikuwa kama mashairi mengi katika kitabu cha Zaburi.

* **Associated Passages:** LAM 1:1–LAM 2:22
* **Associated Articles:** Mungu (ID: `367690@BiblicaStudyNotesKeyTerms`); Shairi (ID: `367695@BiblicaStudyNotesKeyTerms`); Sala (ID: `367718@BiblicaStudyNotesKeyTerms`); Hukumu (ID: `367724@BiblicaStudyNotesKeyTerms`); Watu wa Mungu (ID: `367793@Unknown`); Wingu (ID: `367812@BiblicaStudyNotesKeyTerms`); Rehema (ID: `367833@BiblicaStudyNotesKeyTerms`); Laana za Agano (ID: `367871@BiblicaStudyNotesKeyTerms`); Hekalu (ID: `367908@BiblicaStudyNotesKeyTerms`); Yerusalemu (ID: `367955@BiblicaStudyNotesKeyTerms`); KK (ID: `367985@BiblicaStudyNotesKeyTerms`); Babiloni (ID: `367989@BiblicaStudyNotesKeyTerms`); Hasira ya Mungu (ID: `367991@Unknown`); Shairi la Alfabeti (ID: `368024@BiblicaStudyNotesKeyTerms`)

## Maombolezo 3:1–5:22 (id: 419687)

Sura ya 3 na 4 pia ni mashairi ya alfabeti. Zinaendelea kuzungumzia mambo mabaya yaliyotokea Yerusalemu. Zinaendelea kuzungumzia maumivu na hasira za watu wa ufalme wa kusini.

Hata hivyo, kuna maneno ya matumaini katikati ya sura ya 3\. Hii ndiyo katikati ya kitabu. Mungu hakuwaangamiza kabisa watu wake. Hii ilikuwa ishara kwamba bado alikuwa amejitolea kwao. Mungu alikuwa ameahidi kusamehe watu wake ikiwa wangetubu na kuacha dhambi zao. Alikuwa ameahidi hili katika agano la Mlima Sinai. Kwa hivyo msemaji aliwaalika watu wa Mungu kuomba kwa Mungu na kumrudia. Wangeweza kufanya hivi kwa sababu walimwamini Mungu kuwa ni mwema. Walimwamini kwamba aliwapenda. Waliamini kwamba Mungu alikuwa anawajali na alikuwa mwaminifu kwao.

Baada ya maneno haya ya matumaini, mashairi yanaendelea kuzungumzia mambo ya huzuni. Watu walikuwa wakiteseka kutokana na dhambi zao. Kwa njia hii mateso yao yalikuwa tofauti na mateso ya Yobu. Lakini watu walimwelezea Mungu kwa njia ambazo Yobu alimwelezea. Kama Yobu, walimwelezea Mungu kama simba anayesubiri kuwashambulia. Walihisi kama Mungu alikuwa akiwapiga mishale. Hizi zilikuwa picha zilizoonyesha jinsi watu walivyohisi kuchanganyikiwa. Watu wa Mungu walikuwa wameshtushwa kabisa na Mungu. Ilionekana kwamba Mungu alikuwa amewageukia. Walielewa kwamba walikuwa wametenda dhambi. Lakini hawakuweza kuelewa kwa nini Mungu aliwaruhusu kuteseka vibaya hivyo.

Jinsi sura ya 5 ilivyoandikwa inaonyesha jinsi walivyohisi kuchanganyikiwa. Shairi hili halifuati mpangilio wa alfabeti kama mashairi mengine katika Maombolezo yanavyofanya. Mwishoni mwa sura ya 5 watu walitambua jambo muhimu. Walihitaji Mungu kuchukua hatua ili kuwasaidia. Walihitaji yeye kuwarudisha kwake. Ni hapo tu ndipo wangeweza kumrudia kama sura ya 3 ilivyosema. Hata hivyo, watu hawakuhisi matumaini au imani yoyote. Walijiuliza kama hasira ya Mungu ilikuwa kamili kiasi kwamba aliwaacha milele.

* **Associated Passages:** LAM 3:1–LAM 5:22
* **Associated Articles:** Dhambi (ID: `367686@BiblicaStudyNotesKeyTerms`); Samehe (ID: `367772@BiblicaStudyNotesKeyTerms`); Agano la Mlima Sinai (ID: `367819@BiblicaStudyNotesKeyTerms`); Kutubu (ID: `367837@BiblicaStudyNotesKeyTerms`); Ufalme wa Kusini (ID: `367971@BiblicaStudyNotesKeyTerms`); Ayubu (ID: `368015@BiblicaStudyNotesKeyTerms`)

