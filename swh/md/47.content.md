# Study Notes (Biblica)

## License Information

**Study Notes (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## 2 Wakorintho 1:1–11 (id: 419337)

Paulo alikuwa amesaidia kuanzisha kanisa huko Korintho miaka michache kabla ya kuandika barua hii.

Waumini wa Korintho waliendelea kueneza habari njema kuhusu Yesu. Watu wengi katika maeneo ya jirani kote Akaya walianza kumfuata Yesu. Paulo alitaka watu hawa pia wasome barua hii.

Paulo alionyesha kwamba mambo mengi yaliyomtokea Yesu pia yatatokea kwa wafuasi wake. Yesu alikabili mateso mengi alipokuwa duniani. Mungu alimfariji katika mateso yake.

Paulo alikuwa amekabiliwa na mateso makubwa katika Asia Ndogo. Ilikuwa ngumu sana kiasi kwamba alifikiri angekufa. Alipokuwa akiteseka, Mungu alimfariji. Paulo alihisi karibu sana na Yesu na alikuja kumwamini Mungu kwa undani zaidi. Hii ilimsaidia kuwapa faraja waumini wa Korintho walipokuwa wakiteseka.

* **Associated Passages:** 2CO 1:1–2CO 1:11
* **Associated Articles:** Habari njema (ID: `367534@BiblicaStudyNotesKeyTerms`); Mwamini (ID: `367568@BiblicaStudyNotesKeyTerms`); Kanisa (ID: `367587@BiblicaStudyNotesKeyTerms`); Paulo (ID: `367593@BiblicaStudyNotesKeyTerms`); Asia Ndogo (ID: `367604@BiblicaStudyNotesKeyTerms`); Korintho (ID: `367624@BiblicaStudyNotesKeyTerms`); Akaya (ID: `367642@BiblicaStudyNotesKeyTerms`); Mungu (ID: `367690@BiblicaStudyNotesKeyTerms`); Yesu (ID: `367710@BiblicaStudyNotesKeyTerms`)

## 2 Wakorintho 1:12–22 (id: 419338)

Kwenye barua ya awali, Paulo alikuwa amewaambia Wakorintho kwamba angerudi kuwatembelea. Lakini baadaye alihitaji kubadilisha mipango yake. Kwa sababu hii Wakorintho walidhani kwamba hawangeweza tena kumwamini Paulo. Walidhani kwamba alisema kitu kimoja lakini akafanya kitu kingine.

Kama wasingeweza kumwamini, wasingeweza kuamini habari njema alizohubiri. Paulo alifanya wazi kwamba waumini wa Korintho wangeweza kuamini kile alichosema. Ujumbe kuhusu Yesu ambao yeye, Sila na Timotheo walihubiri pia ungeweza kuaminiwa. Walihubiri kwamba Mungu ni mwaminifu daima. Mungu atatimiza ahadi zote alizotoa.

Kifo cha Yesu msalabani na ufufuo wake vinaonyesha kuwa hili ni kweli. Paulo alisema kwamba waumini wamepakwa mafuta. Hii inamaanisha kwamba Mungu amewachagua kuwa sehemu ya familia yake. Roho wa Mungu anaishi ndani yao. Roho Mtakatifu huwasaidia kuwa na uhakika kwamba Mungu atatimiza ahadi zake.

* **Associated Passages:** 2CO 1:12–2CO 1:22
* **Associated Articles:** Familia ya Mungu (ID: `367536@BiblicaStudyNotesKeyTerms`); Sila (ID: `367612@BiblicaStudyNotesKeyTerms`); Timotheo (ID: `367615@BiblicaStudyNotesKeyTerms`); Aliyepakwa mafuta (ID: `367851@BiblicaStudyNotesKeyTerms`); Roho Mtakatifu (ID: `367879@BiblicaStudyNotesKeyTerms`); Msalaba (ID: `368021@Unknown`); Ufufuo (ID: `368059@BiblicaStudyNotesKeyTerms`)

## 2 Wakorintho 1:23–2:11 (id: 419339)

Paulo alikuwa ametembelea waumini wa Korintho hivi karibuni. Mtu fulani huko Korintho alijaribu kumletea Paulo matatizo. Walijaribu kushawishi kanisa kumchukulia kama adui. Paulo alihisi huzuni na maumivu. Aliondoka haraka.

Kutokana na hili Paulo aliwatumia barua ambayo ilikuwa ngumu kuandika. Kanisa lilifanya mabadiliko baada ya kupokea barua ya Paulo. Walimrekebisha mtu mwenye hatia na baada ya hapo aliacha kusababisha matatizo. Kulikuwa na utaratibu na amani tena kanisani.

Sasa Paulo aliwaambia kumsamehe yule mtu. Wanapaswa kumsaidia kuwa sehemu ya jamii ya waumini tena. Waumini wanaposamehe, inakwenda kinyume na kile Shetani anachotaka. Shetani ni jina lingine la ibilisi. Paulo alisema kwamba tayari amemsamehe yule mtu. Paulo alihakikisha kwamba waumini wa Korintho walijua jinsi alivyowapenda kwa dhati.

* **Associated Passages:** 2CO 1:23–2CO 2:11
* **Associated Articles:** Amani (ID: `367702@BiblicaStudyNotesKeyTerms`); Ibilisi (ID: `367707@BiblicaStudyNotesKeyTerms`); Samehe (ID: `367772@BiblicaStudyNotesKeyTerms`)

## 2 Wakorintho 2:12–17 (id: 419340)

Paulo alisafiri kwenda miji mingi akiwafundisha watu kuhusu Yesu. Alielezea kazi yake kama kuwa katika gwaride la ushindi la Kristo.

Yesu ni Mfalme aliyeshinda ushindi dhidi ya dhambi, kifo na uovu. Paulo na waumini aliokuwa akisafiri nao na kufanya kazi nao walikuwa kama wafungwa katika gwaride. Hii ni picha ya jinsi walivyokuwa watumishi wa Yesu. Kazi yao ilikuwa kueneza maarifa kuhusu Kristo popote walipoenda.

Watu wengine husikia ujumbe kuhusu Yesu na kusherehekea ushindi wake. Kwao, ujumbe huo huleta uzima wa milele. Paulo alisema hii ilikuwa kama kusambaza manukato ya uzima.

Lakini baadhi ya watu wanakataa kuamini Yesu. Wanaposikia ujumbe huo wanasema hapana kwa uzima ambao Yesu anatoa. Kwa watu hawa ujumbe kuhusu Yesu ni harufu ya kifo.

Paulo alifanya jambo fulani wazi kuhusu kazi yake kama mtume. Yeye na wafanyakazi wenzake hawakuhubiri kuhusu Yesu ili kupata pesa.

* **Associated Passages:** 2CO 2:12–2CO 2:17
* **Associated Articles:** Mitume (ID: `367544@BiblicaStudyNotesKeyTerms`); Kristo (ID: `367589@BiblicaStudyNotesKeyTerms`); Dhambi (ID: `367686@BiblicaStudyNotesKeyTerms`); Kazi (ID: `367699@BiblicaStudyNotesKeyTerms`); Amini katika (ID: `367746@BiblicaStudyNotesKeyTerms`); Uzima wa milele (ID: `368060@BiblicaStudyNotesKeyTerms`)

## 2 Wakorintho 3:1–18 (id: 419341)

Watu wengine walitaka ushahidi kwamba Paulo alikuwa mtume wa kweli. Walitaka kuona barua kutoka kwa viongozi wengine zilizothibitisha kwamba angeweza kuaminiwa. Lakini mamlaka ya Paulo kama mtume yalitoka kwa Mungu na si kutoka kwa viongozi wengine.

Paulo alielezea kanisa la Korintho kama barua ambayo Yesu alikuwa ameandika. Alimaanisha kwamba maisha yao yalionyesha kuwa Paulo alikuwa akifundisha ukweli kuhusu Masihi. Paulo hakudai kuwa muhimu. Alidai tu kufuata mfano wa Yesu wa kuwa kiongozi anayehudumu.

Kama mtumishi wa Mungu, Paulo alifundisha watu tofauti kati ya agano la kale na agano jipya. Agano la kale lilikuwa agano la Mlima Sinai. Ahadi za agano hilo zilimuelekeza kwa Yesu.

Agano jipya linabadilisha mioyo ya watu na kuwafanya kuwa sawa na Mungu milele. Watu wengi hawaelewi hili. Ni kama akili zao zimefunikwa na pazia linalowazuia kuelewa. Lakini Roho wa Mungu huwafanya watu wanaomgeukia Mungu kuelewa. Anawapa uzima wa milele na kuwasaidia kuwa kama Yesu.

* **Associated Passages:** 2CO 3:1–2CO 3:18
* **Associated Articles:** Kiongozi  anaetumikia (ID: `367550@BiblicaStudyNotesKeyTerms`); Agano (ID: `367728@BiblicaStudyNotesKeyTerms`); Haki na Mungu (ID: `367745@BiblicaStudyNotesKeyTerms`); Agano la Mlima Sinai (ID: `367819@BiblicaStudyNotesKeyTerms`); Moyo (ID: `367910@BiblicaStudyNotesKeyTerms`); Masihi (ID: `368018@BiblicaStudyNotesKeyTerms`); Agano jipya (ID: `368044@BiblicaStudyNotesKeyTerms`)

## 2 Wakorintho 4:1–18 (id: 419342)

Kazini kwake kama mtume, Paulo alizungumza waziwazi ukweli kuhusu Mungu. Hakufanya chochote kwa siri na hakuwa na kitu cha kuaibika nacho.

Sio kila mtu anayekubali ujumbe wa habari njema. Paulo alielezea hii kama kuwa katika giza na kushindwa kuona. Hakuwa akizungumzia kuona kwa macho ya mwili wa binadamu. Alikuwa akizungumzia kuelewa mambo ya kiroho.

Paulo alielezea shetani kama mungu wa ulimwengu huu. Shetani hataki watu wajue ukweli kuhusu Yesu. Watu wanaokubali ujumbe kuhusu Yesu hawako vipofu kiroho au gizani. Wana nuru ya Mungu mioyoni mwao.

Kujua habari njema kuhusu Yesu ni jambo la ajabu na maalum. Paulo aliita ni hazina. Hazina hii ina nguvu na uwezo na inatoka kwa Mungu. Mungu anachagua kushiriki hazina ya habari njema na wanadamu.

Paulo alifananisha mwili wa binadamu na mtungi wa udongo. Alimaanisha kuwa miili ya binadamu ni dhaifu na haidumu milele. Paulo alielezea jinsi yeye na wale aliowatumikia walivyokuwa dhaifu. Walikabili hatari za mara kwa mara na mateso makali walipomtumikia Yesu. Lakini matatizo yao hayakuwa na maana ikilinganishwa na utukufu ambao Yesu angegawana nao. Hilo lingetokea Mungu atakapowafufua kutoka kwa wafu. Ufufuo uliwapa tumaini la kuendelea na kazi yao.

* **Associated Passages:** 2CO 4:1–2CO 4:18
* **Associated Articles:** Giza (ID: `367530@BiblicaStudyNotesKeyTerms`); Binadamu (ID: `367693@BiblicaStudyNotesKeyTerms`); Dunia (ID: `367706@BiblicaStudyNotesKeyTerms`); Mungu huchagua (ID: `367720@BiblicaStudyNotesKeyTerms`); Utukufu (ID: `367839@BiblicaStudyNotesKeyTerms`); Kiroho (ID: `367953@BiblicaStudyNotesKeyTerms`); Mwanga (ID: `368037@BiblicaStudyNotesKeyTerms`); Ufufuo (ID: `368059@BiblicaStudyNotesKeyTerms`)

## 2 Wakorintho 5:1–10 (id: 419343)

Paulo alielezea miili ya wanadamu kama mahema ambayo hayatadumu milele. Waumini watakuwa na miili mipya baada ya kufufuliwa kutoka kwa wafu.

Paulo alielezea miili mipya kama jengo au nyumba itakayodumu milele. Miili hii itajaa maisha yenye nguvu ya Yesu na haiwezi kuharibiwa kamwe.

Waumini wanatamani miili yao mipya. Wanatamani kuwa na Bwana wao.

Roho Mtakatifu anaishi ndani ya waumini sasa. Roho ni ishara na ahadi kwamba watakuwa na Bwana. Hilo litatokea siku ya hukumu itakapofika.

* **Associated Passages:** 2CO 5:1–2CO 5:10
* **Associated Articles:** Siku ya hukumu (ID: `367546@BiblicaStudyNotesKeyTerms`); Bwana - Mtawala (ID: `367820@BiblicaStudyNotesKeyTerms`)

## 2 Wakorintho 5:11–6:10 (id: 419344)

Baadhi ya watu katika kanisa la Korintho walizungumza dhidi ya Paulo na wale waliokuwa wakifanya kazi naye. Hawakutaka Wakorintho kumwamini Paulo kama mtume. Walimshutumu Paulo na wafanyakazi wenzake kuwa wazimu. Walidai kuwa wao walionekana bora zaidi kuliko Paulo. Walidai kuwa maneno yao yalikuwa na maana zaidi kuliko maneno ya Paulo na wenzake. Walifanya hivi ili watu wawaamini wao badala ya yale ambayo Paulo alihubiri.

Paulo alieleza kwamba Wakorintho wangeweza kujivunia yeye na wafanyakazi wenzake. Wangeweza kujivunia kwa sababu Paul na wenzake walikuwa waaminifu kwa Mungu. Walihudumia wengine na walijaa upendo wa Kristo. Walikuwa wajumbe waliotumwa na Yesu kuwasihi watu kupokea huruma ya Mungu. Mungu alionyesha huruma yake wakati Yesu alipokufa msalabani. Hapo ndipo Yesu alikomesha nguvu ya dhambi juu ya watu. Aliwafanya iwezekane kuishi kwa amani na Mungu. Hiyo ndiyo maana ya kurudishwa kwa Mungu. Kurudishwa kwa Mungu ni sawa na kufanywa sawa na Mungu.

Watu wanaorejeshwa kwa Mungu wanaishi kwa ajili ya Yesu Kristo. Ni kama wamekufa kwa njia walivyoishi zamani. Sasa ni sehemu ya uumbaji mpya. Wanashirikiana na Mungu kuwaalika wote kumrudia Mungu. Paulo na wafanyakazi wenzake walikabili hatari nyingi walipofanya kazi hii. Walibaki waaminifu kwa Mungu hata walipokuwa wakitendewa vibaya. Nguvu za Roho Mtakatifu ziliwapa uwezo wa kuendelea kufuata mfano wa Yesu.

* **Associated Passages:** 2CO 5:11–2CO 6:10
* **Associated Articles:** Kutendewa vibaya (ID: `367545@BiblicaStudyNotesKeyTerms`); Haki na Mungu (ID: `367745@BiblicaStudyNotesKeyTerms`); Rehema (ID: `367833@BiblicaStudyNotesKeyTerms`)

## 2 Wakorintho 6:11–7:1 (id: 419345)

Kwenye Yohana sura ya 15, Yesu alizungumza kuhusu jinsi waumini wanavyounganishwa naye kupitia upendo. Paulo alielezea jinsi yeye na waumini wa Korintho walivyokuwa wameunganishwa pia kwa upendo. Alifafanua wazi kwamba aliwatumikia kwa sababu aliwapenda. Aliwasihi wamwonyeshe upendo wao pia.

Lakini lazima wawe waangalifu ni nani wanaofungua mioyo yao kwake. Paulo aliwaonya kuhusu kuungana na watu ambao hawampendi na kumtumikia Yesu. Watu wengi hawataki nuru ya Mungu. Wanabudu miungu ya uongo badala ya Mungu mmoja wa kweli. Hawakatai uovu.

Mungu anaishi kati ya watu wanaomtumainia Yesu. Wanabaki safi na watakatifu kwa kufuata mfano wa Yesu wa kuishi. Hii inamaanisha kwamba wanasema hapana kwa uovu.

* **Associated Passages:** 2CO 6:11–2CO 7:1
* **Associated Articles:** Miungu wa uongo (ID: `367775@BiblicaStudyNotesKeyTerms`); Takatifu (ID: `367852@BiblicaStudyNotesKeyTerms`); Safii au najisi (ID: `367855@BiblicaStudyNotesKeyTerms`)

## 2 Wakorintho 7:2–16 (id: 419346)

Hapo awali Paulo alikuwa ameandika barua yenye uchungu kwa waumini wa Korintho. Ilikuwa ngumu kwake kuiandika na ilimfanya awe na huzuni sana. Barua hiyo pia iliwaumiza waumini wa Korintho.

Huzuni yao iliwafanya kugeuka kutoka kwa dhambi zao na kutubu. Paulo aliita hii huzuni ya kiungu. Huzuni hii iliwahimiza waumini wa Korintho kumgeukia Mungu wa uzima.

Hii ni tofauti sana na huzuni inayowaacha watu wakihisi vibaya na kuwa mbali na Mungu. Paulo aliita hiyo huzuni ya kidunia. Inaweza kuwafanya watu kuwa na huzuni kiasi cha kutaka kufa.

Huzuni ya kiungu ambayo Wakorintho walihisi iliwafanya wafanye mabadiliko kwa jinsi walivyoishi. Walianza tena kujali jamii yao. Walikuwa waaminifu kwa Mungu tena. Walionyesha kujali kwa Paulo na kumtendea msaidizi wake Tito vizuri. Hii ilimletea Paulo furaha na faraja kubwa.

* **Associated Passages:** 2CO 7:2–2CO 7:16
* **Associated Articles:** Tito (ID: `367643@BiblicaStudyNotesKeyTerms`); Kutubu (ID: `367837@BiblicaStudyNotesKeyTerms`)

## 2 Wakorintho 8:1–9:5 (id: 419347)

Waumini wa Makedonia walikuwa mfano wa kutoa kwa hiari kwa wengine. Paulo aliita kutoa kwa wengine neema. Inategemea neema ambayo Yesu aliyoonyesha. Yesu alitoa kila kitu alichokuwa nacho kusaidia wengine.

Waumini wanapokea msamaha, upendo na uzima wa milele kutoka kwa Yesu. Kwa sababu ya hili, wanapaswa kuonyesha neema kwa wengine na kuwapa kwa ukarimu. Makanisa ambayo Paulo alisaidia kuanzisha yalikuwa yanakusanya sadaka ya pesa. Ilikuwa kwa watu wenye uhitaji katika kanisa huko Yerusalemu. Paulo, Tito na wafanyakazi wengine wangeipeleka.

Paulo alitaka kuhakikisha kwamba Wakorintho walikuwa tayari na pesa zao kwa wakati. Sadaka hii ilikuwa njia kwa waumini wa Mataifa kuwajali waumini wa Wayahudi. Ilionyesha kwamba watu wa Mungu wameunganishwa pamoja kama kitu kimoja.

* **Associated Passages:** 2CO 8:1–2CO 9:5
* **Associated Articles:** Masedonia (ID: `367616@BiblicaStudyNotesKeyTerms`); Neema (ID: `367726@BiblicaStudyNotesKeyTerms`); Watu wa Mungu (ID: `367793@BiblicaStudyNotesKeyTerms`); Watu wenye mahitaji (ID: `367909@BiblicaStudyNotesKeyTerms`); Yerusalemu (ID: `367955@BiblicaStudyNotesKeyTerms`); Myahudi (ID: `367994@BiblicaStudyNotesKeyTerms`); Mataifa (ID: `368038@Unknown`)

## 2 Wakorintho 9:6–15 (id: 419348)

Maagizo ya Paulo kuhusu sadaka yanafundisha maana ya kutoa kwa hiari. Waumini hawalazimishwi kutoa pesa zao au mali zao kwa wengine wenye uhitaji. Wanatoa kwa sababu wanafuata mfano wa Mungu wa kutoa kwa hiari. Wanatoa kwa sababu wanataka kusaidia watu.

Waumini wanatoa kwa sababu wanaelewa kuwa kila kitu walicho nacho ni zawadi kutoka kwa Mungu. Hizi ndizo sababu sawa ambazo Waisraeli walitoa sehemu ya kumi ya kila kitu walichokuwa nacho. Hiyo ilihitajika katika Sheria ya Mose.

Kutoa kwa hiari kunaonyesha kwamba waumini wanamwamini Mungu kuwapa wanachohitaji. Wanamwamini kwa vitu kama chakula ambacho miili yao inahitaji. Wanamwamini kwa vitu kama upendo na neema ambavyo roho zao zinahitaji. Waumini pia wanamwamini Mungu kwa uwezo wa kumtii.

Paulo alielezea matendo mema kama mbegu ambazo waumini hupanda. Alisema kwamba Mungu hutoa mbegu hii. Hii inamaanisha kwamba Mungu huwapa waumini uwezo wa kuwapa wengine. Mungu ndiye anayesimamia kinachotokea baada ya waumini kutenda mema kwa wengine.

Watu wa Bwana huko Yerusalemu walikumbana na nyakati ngumu sana. Hawakuwa na pesa za kutosha au chakula. Zawadi ya pesa kutoka kwa makanisa ya Mataifa ingewasaidia. Waumini wa Kiyahudi wangemshukuru Mungu na kumsifu kwa zawadi hiyo. Wangeomba kwa ajili ya waumini wa Mataifa ambao walikuwa wamegawana nao.

* **Associated Passages:** 2CO 9:6–2CO 9:15
* **Associated Articles:** Matendo mema (ID: `367551@BiblicaStudyNotesKeyTerms`); Sheria ya Musa (ID: `367826@BiblicaStudyNotesKeyTerms`); Shemu ya  Kumi (ID: `367873@BiblicaStudyNotesKeyTerms`)

## 2 Wakorintho 10:1–18 (id: 419349)

Paulo alielezea Yesu kama mnyenyekevu na asiye na kiburi. Paulo alionyesha jinsi alivyofuata mfano wa Yesu katika kazi yake kama mtume. Paulo alikuwa mnyenyekevu sana alipofanya kazi miongoni mwa waumini wa Korintho. Alikuwa mnyenyekevu kiasi kwamba wengi walidhani alikuwa na haya.

Lakini wengine walidhani kwamba alijigamba kuhusu jinsi mamlaka yake kama mtume yalivyotoka kwa Yesu. Paulo alieleza wazi kwamba hakuwa na kiburi kuhusu yeye mwenyewe au kazi yake. Alijigamba tu kuhusu kazi ambayo Mungu alifanya. Paulo alikuwa na uhakika kabisa kuhusu kazi ambayo Mungu alimpa kufanya. Alikuwa na jukumu la kuwahudumia wengine kwa kuhubiri habari njema na kuwasaidia watu kumjua Mungu.

Kitu chochote kinachowazuia watu kumjua Mungu ni adui wa Mungu. Paulo alikabiliana na maadui hawa alipohubiri, kufundisha na kuandika barua zake. Maneno yake na jinsi alivyokuwa akiishi vilisaidia kuwaonyesha watu ukweli kuhusu Mungu. Kwa ujasiri aliwarekebisha waumini wa Korintho. Aliwarekebisha walipofanya mambo yaliyokwenda kinyume na jinsi Mungu alivyotaka waishi. Alifanya hivi ili kuwasaidia kujitolea kikamilifu kumfuata Yesu.

* **Associated Passages:** 2CO 10:1–2CO 10:18
* **Associated Articles:** Barua za Paulo (ID: `367611@BiblicaStudyNotesKeyTerms`)

## 2 Wakorintho 11:1–15 (id: 419350)

Katika Bustani ya Edeni, nyoka alimudanganya Hawa kuhusu Mungu. Aliziamini.

Paulo hakutaka waumini wa Korintho kudanganywa kuhusu Mungu. Waalimu wa uongo ambao Paulo aliwaita mitume walisababisha matatizo katika kanisa la Korintho. Walifundisha mambo ambayo hayakuwa ya kweli kuhusu Yesu na Roho Mtakatifu.

Paulo alitaka waumini wa Korintho wabaki waaminifu kwa Yesu. Paulo alikuwa amewafundisha ukweli kuhusu Yesu alipokuwa nao. Hakufanya hivyo ili kupata pesa. Waumini wa Korintho hawakumpa chochote kwa kazi yake miongoni mwao. Paulo alifanya hivyo kwa sababu aliwapenda.

* **Associated Passages:** 2CO 11:1–2CO 11:15
* **Associated Articles:** Mitume wakuu (ID: `367644@BiblicaStudyNotesKeyTerms`); Hawa (ID: `367696@BiblicaStudyNotesKeyTerms`); Bustani ya Edeni (ID: `367698@BiblicaStudyNotesKeyTerms`)

## 2 Wakorintho 11:16–33 (id: 419351)

Mitume wa uongo walijigamba sana. Walidai kuwa na vipawa na uwezo zaidi kuliko Paulo. Waumini wa Korintho waliwakubali na kuwaamini.

Kwa hivyo Paulo alizungumza na waumini wa Korintho kwa njia ile ile ambayo mitume wakuu walifanya. Aliwaambia kuhusu ujuzi na vipawa vyake. Alifanya hivi kujaribu kuwasaidia kuelewa kazi yake. Alitaka waelewe kwamba kujigamba ni upumbavu. Haikuwa njia ambayo Bwana angesema.

Mitume wa uongo walijigamba kuhusu nguvu zao. Paulo alijigamba kuhusu udhaifu wake. Alijua kwamba nguvu zake zilikuja kutoka kwa Mungu na si kutoka kwake mwenyewe.

Paulo hakuwalazimisha Wakorintho kumtii. Hakuwagandamiza au kuwadhuru. Hakuwatendea vibaya kama mitume wa uongo walivyofanya.

Paulo alikuwa amejitolea kwa mambo mengi maishani mwake ili kumtii Yesu. Aliacha mipango aliyokuwa nayo kwa ajili ya maisha yake ya baadaye. Maisha yake mara nyingi yalikuwa hatarini. Aliteseka sana mwilini mwake na katika roho yake. Mambo haya yalimfanya Paulo aonekane dhaifu na asiye na mafanikio. Lakini Paulo alijua kwamba alikuwa akimtumikia Kristo. Kumtumikia Kristo ndilo lililo muhimu kwake.

* **Associated Passages:** 2CO 11:16–2CO 11:33
* **Associated Articles:** Dhabihu (ID: `367747@BiblicaStudyNotesKeyTerms`)

## 2 Wakorintho 12:1–10 (id: 419352)

Paul alizungumza kuhusu mwamini ambaye alikuwa na maono kutoka kwa Mungu. Mungu alimwonyesha mtu huyu mambo katika ulimwengu wa mbinguni. Kisha Paul aliwaambia wasomaji wake kwamba mwamini huyo alikuwa yeye mwenyewe.

Waalimu wa uongo na mitume wakuu walijigamba kuhusu maono waliyokuwa nayo. Walitumia maono yao kama ushahidi kwamba walikuwa bora kuliko Paulo. Lakini Paulo hakujigamba kuhusu maono yake.

Paulo alikuwa na tatizo lililomsababishia maumivu na mateso. Lilimfanya kuwa dhaifu mwilini mwake. Hakusema tatizo hili lilikuwa nini. Paulo aliomba na kumwomba Mungu aondoe tatizo hilo. Lakini Mungu alichagua kutoondoa. Badala yake Yesu alimfariji Paulo kwa kumfanya aelewe kwamba alikuwa pamoja naye. Neema ya Yesu ilimsaidia Paulo kuendelea. Iwe kazi ya Mungu ilikamilika au la haikutegemea uwezo wa Paulo. Ilitegemea nguvu za Yesu.

* **Associated Passages:** 2CO 12:1–2CO 12:10
* **Associated Articles:** Maono (ID: `367787@BiblicaStudyNotesKeyTerms`); Ulimwengu wa mbingu (ID: `368020@BiblicaStudyNotesKeyTerms`)

## 2 Wakorintho 12:11–20 (id: 419353)

Paulo alipanga kutembelea kanisa la Korintho tena hivi karibuni. Lakini aliogopa kile ambacho angekuta alipofika. Kwa hivyo aliwapa muda wa kujiandaa kwa ajili ya ziara yake.

Kulikuwa na tofauti nyingi kati ya Paulo na mitume wakuu. Tofauti kuu ilikuwa katika kile walichotaka kutoka kwa waumini wa Korintho. Waalimu wa uongo walitaka kuwatumia Wakorintho vibaya. Paulo alitaka waumini wa Korintho wawe wamejitolea kabisa kwa Yesu. Alitaka wawe na imani thabiti kwa Yesu Masiha. Alitaka wageuke kutoka kwa dhambi. Alitaka wamtii Yesu katika jinsi walivyofikiria, kuzungumza na kuwatendea wengine.

Ili hili litokee, Paulo alikuwa tayari kutoa kila kitu alichokuwa nacho kwa Wakorintho. Aliwapenda kama baba anavyowapenda watoto wake. Aliwahudumia kwa sababu alitaka yaliyo bora kwao.

* **Associated Passages:** 2CO 12:11–2CO 12:20
* **Associated Articles:** Imani (ID: `367723@BiblicaStudyNotesKeyTerms`)

## 2 Wakorintho 12:1–13:14 (id: 419354)

Baadhi ya waumini wa Korintho walikataa kuacha dhambi. Paulo aliwauliza waamue kama wanataka kumfuata Yesu au la. Aliita hii kujipima wenyewe. Ikiwa kweli walikuwa waumini, wangeungama.

Paulo alikuwa tayari kutumia mamlaka yake kama mtume kuwaonya. Angepinga kwa ujasiri njia zote walizokuwa hawamtii Yesu. Lakini alitumaini asingelazimika kufanya hivyo. Alitumaini wangeacha dhambi kabla ya ziara yake ijayo.

Paulo alimaliza barua yake kwa maneno ya matumaini kwa waumini wa Korintho. Roho Mtakatifu hufanya iwezekane kwa watu wa Mungu kushiriki maisha pamoja. Mungu huwapa upendo na neema wanayohitaji kuishi kwa amani.

* **Associated Passages:** 2CO 12:21–2CO 13:14

