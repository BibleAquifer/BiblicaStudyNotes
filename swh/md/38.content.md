# Maelezo ya Masomo (Biblica)

## License Information

**Maelezo ya Masomo (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Zekaria 1:1–8:23 (id: 419727)

Mungu alitoa ujumbe fulani kwa Zekaria kwa kuzungumza naye. Alimpa Zekaria ujumbe mwingine kupitia maono. Zekaria alitoa ujumbe huu wakati watu wa Yuda walikuwa wakijenga upya hekalu. Hadithi kuhusu hili imeandikwa katika Ezra sura ya 5 na 6\.

Ujumbe ulikuwa na hoja mbili kuu. Hoja ya kwanza kuu ilikuwa kuhusu agano la Mlima Sinai. Watu wa wakati wa Zekaria walihitaji kuwa waaminifu kwa agano. Watu wao wa zamani hawakuwai kufanya hivi. Hawakuwa wamemwabudu Mungu pekee. Hawakuwatendea wengine jinsi Mungu alivyowafundisha katika Sheria ya Mose. Hawakusikiliza manabii waliowaonya kuacha kufanya matendo maovu. Hawakuwahi kugeuka kutoka kwa dhambi zao na kutubu.

Hiyo ndiyo sababu Mungu alileta hukumu dhidi ya ufalme wa kaskazini na ufalme wa kusini. Serikali ya Ashuru ilikuwa imechukua udhibiti wa ufalme wa kaskazini wa Israeli. Serikali ya Babeli ilikuwa imechukua udhibiti wa ufalme wa kusini wa Yuda. Hekalu lilikuwa limeharibiwa. Wengi wa watu wa Mungu walikuwa wamelazimishwa kuondoka katika nchi yao. Walikuwa wametawanyika kati ya mataifa mengine na kuishi katika uhamisho.

Watu wengi wa Mungu walielewa kwamba hukumu ya Mungu dhidi yao ilikuwa sahihi na ya haki. Watu walionyesha jinsi walivyohuzunika kuhusu hukumu ya Mungu. Walionyesha kwa kuomboleza na kwenda bila chakula kwa nyakati fulani. Zekaria alieleza jinsi Mungu alivyotaka waonyeshe huzuni yao. Haikuwa kwa kufunga. Ilikuwa kwa kuwatendea watu kwa haki. Hii ilikuwa kama ujumbe kuhusu kufunga uliorekodiwa katika Isaya sura ya 58\. Mungu alikuwa ameonyesha jinsi ya kuwatendea watu kwa haki katika Sheria ya Mose. Baada ya uhamisho watu wa Mungu bado walitakiwa kufuata sheria hizo.

* **Associated Passages:** ZEC 1:1–ZEC 8:23
* **Associated Articles:** Dhambi (ID: `367686@Unknown`); Mungu (ID: `367690@BiblicaStudyNotesKeyTerms`); Hukumu (ID: `367724@BiblicaStudyNotesKeyTerms`); Agano (ID: `367728@BiblicaStudyNotesKeyTerms`); Israeli (ID: `367771@BiblicaStudyNotesKeyTerms`); Yuda (ID: `367782@BiblicaStudyNotesKeyTerms`); Maono (ID: `367787@BiblicaStudyNotesKeyTerms`); Watu wa Mungu (ID: `367793@Unknown`); Agano la Mlima Sinai (ID: `367819@BiblicaStudyNotesKeyTerms`); Kuabudu Mungu pekee (ID: `367823@BiblicaStudyNotesKeyTerms`); Sheria ya Musa (ID: `367826@BiblicaStudyNotesKeyTerms`); Kutubu (ID: `367837@Unknown`); Nabii (ID: `367907@BiblicaStudyNotesKeyTerms`); Hekalu (ID: `367908@BiblicaStudyNotesKeyTerms`); Kufunga (ID: `367947@BiblicaStudyNotesKeyTerms`); Ufalme wa Kaskazini (ID: `367970@BiblicaStudyNotesKeyTerms`); Ufalme wa Kusini (ID: `367971@BiblicaStudyNotesKeyTerms`); Ashuru (ID: `367984@BiblicaStudyNotesKeyTerms`); Uhamisho (ID: `367986@BiblicaStudyNotesKeyTerms`); Babiloni (ID: `367989@BiblicaStudyNotesKeyTerms`); Zakaria (ID: `368002@BiblicaStudyNotesKeyTerms`)

## Zekaria 9:1–14:21 (id: 419728)

Sura hizi zinajumuisha ujumbe wa hukumu na ujumbe wa matumaini. Kwa njia nyingi ni kama ujumbe uliorekodiwa katika vitabu vingine vya unabii.

Hukumu ilikuwa dhidi ya mataifa yaliyokuwa karibu na nchi ya Yuda. Mungu aliahidi kuangamiza mataifa yaliyoshambulia watu wake. Hii ilijumuisha mataifa yaliyotendea vibaya ukoo wa Yakobo. Pia ilijumuisha makundi yote ya watu yaliyokuwa na kiburi na yasiyomheshimu Mungu. Mungu aliahidi kuwaangamiza katika siku ya Bwana. Hii ilielezewa kwa kutumia maandishi ya kiapokaliptiko.

Hukumu pia ilikuwa dhidi ya viongozi wengi wa watu wa Mungu. Viongozi hawa hawakufuata mfano wa Mungu kwa watawala. Mungu aliwafananisha na mchungaji mpumbavu. Hukumu ya Mungu dhidi yao ingekuwa mbaya sana.

Ujumbe wa tumaini ulikuwa kuhusu wakati ambapo Mungu atatawala kikamilifu kama Mfalme. Baadhi ya watu wataachwa hai baada ya wakati wa hukumu. Hao ndio wanaotambua kwamba Mungu ndiye Mungu wa kweli pekee. Watamwabudu Mungu pekee na kumtii. Hii inajumuisha watu kutoka ukoo wa Yakobo. Pia inajumuisha watu kutoka mataifa yote. Wote watahesabiwa kuwa watu wa Mungu. Mungu atakuwa mchungaji anayewatunza watu wake. Mungu atakomesha vita vyote na kutakuwa na amani kila mahali duniani.

Maji yanayotoa uhai yatatiririka kutoka Yerusalemu. Hii pia ilijulikana kama maji ya uhai au maji ya uzima. Ezekieli pia alizungumzia maji yanayotiririka kutoka Yerusalemu (Ezekieli 47:1–12\). Mji wa Yerusalemu katika ujumbe huu ulikuwa kama Yerusalemu mpya ilivyoelezwa katika Ufunuo sura ya 21\.

Miaka mingi baadaye ujumbe huu wa matumaini uliwasaidia wafuasi wa Yesu. Ujumbe uliwasaidia kuelewa maisha na kazi ya Yesu. Waandishi wa Agano Jipya walielewa ujumbe mwingi kama unabii kuhusu Yesu. Hii ilikuwa kweli kwa mfalme aliyepanda punda. Ilikuwa kweli kwa mchungaji mwaminifu ambaye watu wa Mungu walimuua. Ilikuwa kweli kwa yule waliyemchoma na kumlilia. Ilikuwa kweli kwa chemchemi iliyosafisha dhambi zao.

* **Associated Passages:** ZEC 9:1–ZEC 14:21
* **Associated Articles:** Watawala (ID: `367700@BiblicaStudyNotesKeyTerms`); Amani (ID: `367702@BiblicaStudyNotesKeyTerms`); Yakobo (ID: `367759@BiblicaStudyNotesKeyTerms`); Mchungaji (ID: `367769@BiblicaStudyNotesKeyTerms`); Unabii kuhusu Yesu (ID: `367891@BiblicaStudyNotesKeyTerms`); Ujumbe wa hukumu (ID: `368025@BiblicaStudyNotesKeyTerms`); Uandishi wa kiapokaliptiki (ID: `368032@BiblicaStudyNotesKeyTerms`); Yerusalemu Mpya (ID: `368040@BiblicaStudyNotesKeyTerms`); Ezekieli (ID: `368046@BiblicaStudyNotesKeyTerms`); Maji ya uzima (ID: `368050@BiblicaStudyNotesKeyTerms`); Siku ya Bwana (ID: `368062@BiblicaStudyNotesKeyTerms`)

