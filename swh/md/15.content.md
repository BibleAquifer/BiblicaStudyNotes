# Maelezo ya Masomo (Biblica)

## License Information

**Maelezo ya Masomo (Biblica)** is based on and adapted from: _Biblica Study Notes_, [Biblica Inc.](https://www.biblica.com/), 2023, which is licensed under a [CC BY-SA 4.0 license](https://creativecommons.org/licenses/by-sa/4.0/legalcode.en).

This markdown version is provided under the same license.



--------------------------------

## Ezra 1:1–2:70 (id: 419619)

Koreshi alitangaza ujumbe muhimu katika mwaka wa 538 kabla ya Kristo (KK). Aliwaruhusu Wayahudi waliokuwa wakiishi Babeli kurudi Yuda.

Miaka mingi kabla, Nebukadneza alikuwa amewalazimisha kuondoka katika ufalme wa kusini na kuishi Babeli. Huu ulikuwa uhamisho wa ufalme wa kusini.

Unabii kutoka kitabu cha Isaya ulizungumzia Wayahudi kurudi. Ulisema kwamba Mungu angemchochea Koreshi kuwaruhusu Wayahudi kurudi (Isaya 45:13\). Hii inamaanisha kwamba Mungu alimhamasisha Koreshi kufanya uamuzi huo.

Yeremia alikuwa ametabiri kuhusu muda ambao watu wa Mungu walikaa Babeli (Yeremia 29:1–9\). Wangekaa huko kwa muda mrefu kiasi kwamba Babeli ingekuwa makao yao. Wangeanzisha familia, kufanya kazi kwa bidii na kulima chakula. Yeremia pia alitabiri kwamba siku moja Mungu angewaleta tena katika nchi yao (Yeremia 29:10–14\). Hiyo ilikuwa nchi ambayo Mungu alikuwa ameahidi kuwapa katika agano lake na Abrahamu.

Wakati huo ulipofika, Wayahudi wengi waliokuwa wamechukuliwa Babeli na Nebukadneza walikuwa tayari wamekufa. Watoto wao na wajukuu walikuwa wamekaa kabisa Babeli. Wachache wao walitaka kuhamia katika nchi ya watu wao wa zamani. Ni wale tu ambao Mungu aliwavuvia waliorudi. Wengi wao walikuwa makuhani, Walawi na watu kutoka makabila ya Yuda na Benjamini.

Wayahudi waliorudi walipaswa kujenga hekalu kwa ajili ya Mungu huko Yerusalemu. Hiyo ilikuwa sehemu ya agizo la Koreshi. Koreshi alihakikisha kwamba walikuwa na kila kitu walichohitaji kufanya hivi.

Katika mwaka wa 586 KK Nebukadneza aliharibu hekalu lililojengwa wakati Solomoni alipokuwa mfalme. Wakati huo Nebukadneza aliondoa vitu vilivyotumika kwa kuabudu Mungu hekaluni. Koreshi aliwarudishia Wayahudi vitu hivyo waliporudi Yuda.

Koreshi pia aliwaamuru watu kuwapa zawadi Wayahudi. Zawadi na sadaka hizi zilikuja kutoka kwa Wayahudi waliobaki Babeli. Zilitoka pia kwa wengine waliokuwa wakiishi huko. Hii ilikuwa kama ilivyotokea wakati Mungu alipowaokoa Waisraeli kutoka kuwa watumwa huko Misri. Wakati wa kutoka, Wamisri waliwapa Waisraeli zawadi nyingi. Baadaye zawadi hizo zilitumika kutengeneza hema takatifu. Zawadi kutoka kwa watu wa Babeli zilitumika kutengeneza hekalu la pili.

* **Associated Passages:** EZR 1:1–EZR 2:70
* **Associated Articles:** Mungu (ID: `367690@BiblicaStudyNotesKeyTerms`); Kazi (ID: `367699@BiblicaStudyNotesKeyTerms`); Misri (ID: `367742@BiblicaStudyNotesKeyTerms`); Agano na Abrahamu (ID: `367744@BiblicaStudyNotesKeyTerms`); Watumwa (ID: `367749@BiblicaStudyNotesKeyTerms`); Israeli (ID: `367771@BiblicaStudyNotesKeyTerms`); Yuda (ID: `367782@BiblicaStudyNotesKeyTerms`); Benyamini (ID: `367785@BiblicaStudyNotesKeyTerms`); Watu wa Mungu (ID: `367793@Unknown`); Kutoka (ID: `367807@BiblicaStudyNotesKeyTerms`); Mfalme (ID: `367821@BiblicaStudyNotesKeyTerms`); Kuhani (ID: `367824@BiblicaStudyNotesKeyTerms`); Hema takatifu (ID: `367825@BiblicaStudyNotesKeyTerms`); Walawi (ID: `367834@BiblicaStudyNotesKeyTerms`); Unabii (ID: `367890@BiblicaStudyNotesKeyTerms`); Hekalu (ID: `367908@BiblicaStudyNotesKeyTerms`); Yerusalemu (ID: `367955@BiblicaStudyNotesKeyTerms`); Sulemani (ID: `367964@BiblicaStudyNotesKeyTerms`); Ufalme wa Kusini (ID: `367971@BiblicaStudyNotesKeyTerms`); KK (ID: `367985@BiblicaStudyNotesKeyTerms`); Uhamisho (ID: `367986@BiblicaStudyNotesKeyTerms`); Isaya (ID: `367988@Unknown`); Babiloni (ID: `367989@BiblicaStudyNotesKeyTerms`); Nebukadneza (ID: `367992@BiblicaStudyNotesKeyTerms`); Koreshi (ID: `367993@BiblicaStudyNotesKeyTerms`); Myahudi (ID: `367994@BiblicaStudyNotesKeyTerms`); Yeremia (ID: `367998@BiblicaStudyNotesKeyTerms`)

## Ezra 3:1–5:17 (id: 419620)

Yeshua na Zerubabeli waliwaongoza Wayahudi kujenga madhabahu kwa ajili ya sadaka za kuteketezwa. Hii iliwaruhusu tena kufuata desturi za ibada za Sheria ya Mose. Mungu alikuwa amewafundisha desturi hizi za ibada katika agano la Mlima Sinai.

Walijumuisha aina nyingi za sadaka, dhabihu na karamu. Sehemu muhimu zaidi ilikuwa kwamba watu wa Mungu walipaswa kumwabudu Mungu pekee. Hawakupaswa kuabudu miungu ya uongo. Desturi hizi za ibada zilionyesha kwamba watu wa Mungu walikuwa wametengwa na makundi mengine ya watu. Yalionyesha kwamba watu wa Mungu walikuwa ufalme wa makuhani na taifa takatifu.

Wayahudi waliogopa mataifa yaliyozunguka. Baadhi ya haya yalikuwa makundi ya watu ambayo mfalme wa Ashuru alikuwa amewalazimisha kuishi hapo. Hii ilitokea wakati Ashuru ilipodhibiti ufalme wa kaskazini. Waisraeli walikuwa wamelazimishwa kuondoka Samaria na maeneo yanayozunguka. Waashuru walikuwa wamelazimisha makundi mengine ya watu kuishi hapo badala yake. Makundi haya ya watu yalifuata baadhi ya Sheria za Mose. Walimwabudu Mungu lakini pia waliabudu miungu mingine.

Zerubabeli na Yeshua hawakuwa na imani kwamba makundi haya yalikuwa yamejitolea kikamilifu kwa Bwana. Kwa hivyo makundi haya hayakuruhusiwa kusaidia kujenga hekalu. Wayahudi walikuwa wameanza kujenga hekalu mara tu baada ya kujenga madhabahu. Lakini makundi haya mengine ya watu yalisimamisha kazi hiyo. Maafisa wa serikali ya Uajemi pia walisimamisha kazi hiyo.

* **Associated Passages:** EZR 3:1–EZR 5:17
* **Associated Articles:** Bwana (ID: `367717@BiblicaStudyNotesKeyTerms`); Dhabihu (ID: `367747@BiblicaStudyNotesKeyTerms`); Miungu wa uongo (ID: `367775@BiblicaStudyNotesKeyTerms`); Madhabahu (ID: `367776@BiblicaStudyNotesKeyTerms`); Agano la Mlima Sinai (ID: `367819@BiblicaStudyNotesKeyTerms`); Kuabudu Mungu pekee (ID: `367823@BiblicaStudyNotesKeyTerms`); Sheria ya Musa (ID: `367826@BiblicaStudyNotesKeyTerms`); Ufalme wa makuhani (ID: `367828@BiblicaStudyNotesKeyTerms`); Sadaka za kuteketezwa (ID: `367841@BiblicaStudyNotesKeyTerms`); Kuwekwa kando (ID: `367849@BiblicaStudyNotesKeyTerms`); Sherehe (ID: `367863@BiblicaStudyNotesKeyTerms`); Ufalme wa Kaskazini (ID: `367970@BiblicaStudyNotesKeyTerms`); Samaria (ID: `367980@BiblicaStudyNotesKeyTerms`); Ashuru (ID: `367984@BiblicaStudyNotesKeyTerms`); Joshua na Zerubabeli (ID: `367999@BiblicaStudyNotesKeyTerms`); Uajemi (ID: `368000@BiblicaStudyNotesKeyTerms`)

## Ezra 6:1–22 (id: 419621)

Hagai aliongea dhidi ya Wayahudi kwa kusitisha kazi na akawahimiza kuendelea. Maneno ya Hagai kuhusu hili yameandikwa katika kitabu cha Hagai sura ya 1 na 2\.

Zekaria pia aliwahimiza kuendelea. Maneno ya Zekaria kuhusu hili yameandikwa katika kitabu cha Zekaria sura ya 4\.

Wayahudi waliendelea kujenga hekalu baada ya Dario kuandika barua muhimu. Barua hii ilikuwa katika lugha ya Kiaramu. Ilieleza kwamba amri ya Koreshi kutoka miaka mingi iliyopita ilipaswa kutekelezwa. Na serikali ya Uajemi ilipaswa kulipia ujenzi wa hekalu.

Hekalu lilimalizika mwaka wa 515 KK. Makuhani na Walawi walifanya kazi yao tena kama ilivyoelezwa katika Sheria ya Mose. Kila kikundi kilikuwa kimepewa majukumu yao wakati Daudi alipokuwa mfalme.

Hii iliwasaidia Wayahudi waliokuwa wamerejea kutoka Babeli kuelewa jambo muhimu. Wangeweza kumwabudu Mungu kama Waisraeli walivyomwabudu wakati Mose na Daudi walipokuwa viongozi. Hii iliwasaidia kuelewa kwamba bado walikuwa watu wa Mungu. Hata baada ya uhamisho, Mungu aliendelea kuwa mwaminifu kwa agano lake nao.

Wayahudi waliokuwa wamerudi kutoka Babeli walisherehekea. Walisherehekea pamoja na wale ambao hawakulazimishwa kuondoka katika ufalme wa kusini. Wote kwa pamoja walisherehekea tena Sikukuu ya Pasaka. Pasaka ya kwanza ilikuwa wakati Mungu alipowatoa Misri. Sasa walisherehekea kwamba Mungu alikuwa amewatoa watu wake kutoka Babeli. Walijawa na furaha.

* **Associated Passages:** EZR 6:1–EZR 6:22
* **Associated Articles:** Agano (ID: `367728@BiblicaStudyNotesKeyTerms`); Sikukuu ya Pasaka (ID: `367808@BiblicaStudyNotesKeyTerms`); Aramu (ID: `367925@BiblicaStudyNotesKeyTerms`); Daudi (ID: `367940@BiblicaStudyNotesKeyTerms`); Hagai (ID: `368001@BiblicaStudyNotesKeyTerms`); Zakaria (ID: `368002@BiblicaStudyNotesKeyTerms`); Dario (ID: `368003@BiblicaStudyNotesKeyTerms`)

## Ezra 7:1–8:36 (id: 419622)

Zaidi ya miaka 50 baada ya hekalu la pili kukamilika, Ezra alisafiri kwenda Yerusalemu. Alisafiri na Wayahudi wengine ambao familia zao zilikuwa zimelazimishwa kuishi Babeli.

Mfalme wa Uajemi alimtuma Ezra kwenda Yerusalemu na barua. Ilieleza kile ambacho Ezra alipaswa kufanya. Mfalme alitaka Wayahudi wa Yuda na Yerusalemu wafuate sheria za serikali ya Uajemi. Pia alitaka wafuate sheria zao za kidini. Sheria hizi zilikuwa zimekusanywa katika Sheria ya Mose. Ezra alipaswa kufundisha Sheria ya Mose na kuhakikisha watu wanaitii.

Mfalme alihakikisha kwamba Ezra alikuwa na kile alichohitaji kukamilisha majukumu yake. Hii ilijumuisha pesa na vifaa. Ilijumuisha mamlaka ya kuteua majaji na maafisa ambao walifanya kile kilicho sahihi na haki. Barua ya mfalme ilimlinda Ezra na kikundi chake dhidi ya maafisa wengine wa Kiajemi. Maafisa wa Kiajemi hawakuweza kuwalazimisha kuwalipa pesa. Lakini barua hiyo haikuweza kuwalinda dhidi ya kushambuliwa au kuporwa walipokuwa wakisafiri.

Ezra angeweza kumwomba mfalme wa Uajemi atume askari na farasi kuwalinda. Lakini alitaka kumwonyesha mfalme kwamba Mungu wa kweli anawatunza watu wake. Ezra na kikundi chake walimwamini Mungu kufanya hivyo. Walionyesha imani yao kwa Mungu kwa kutokula na kwa kujinyenyekeza. Ezra na kundi lake walifunga (kufunga) walipokuwa wakisali (sala) ili Mungu awalinde. Mungu aliwalinda salama.

Walipofika Yerusalemu, walipumzika. Kisha walitoa wanyama kama sadaka ya kuteketezwa na sadaka ya dhambi.

* **Associated Passages:** EZR 7:1–EZR 8:36
* **Associated Articles:** Pumziko (ID: `367703@Unknown`); Sala (ID: `367718@BiblicaStudyNotesKeyTerms`); Imani (ID: `367723@BiblicaStudyNotesKeyTerms`); Dhabihu la  wanyama (ID: `367829@Unknown`); Sadaka za kutakasa dhambi (ID: `367844@Unknown`); Jaji (ID: `367911@BiblicaStudyNotesKeyTerms`); Kufunga (ID: `367947@BiblicaStudyNotesKeyTerms`); Ezra (ID: `368004@BiblicaStudyNotesKeyTerms`)

## Ezra 9:1–10:44 (id: 419623)

Ezra alikuwa na jukumu la kuhakikisha kwamba Wayahudi walitii Sheria ya Mose. Viongozi wa watu walimwambia kuhusu njia moja walivyokuwa wameasi. Baadhi ya wanaume wa Kiyahudi walikuwa wameoa wanawake ambao hawakumwabudu Mungu wa kweli. Mungu alikuwa amewaambia watu wake wasifanye hivi. Ilisababisha matatizo katika familia zao na katika jamii zao.

Waisraeli waliooa watu waliokuwa wakisujudu miungu ya uongo walianza pia kuabudu miungu ya uongo. Hii iliwafanya kufanya mambo maovu. Kulikuwa na mifano mingi ya hili kutokea katika historia ya Israeli. Waisraeli wangeweza kuoa watu kutoka makabila mengine ikiwa tu wangeabudu Mungu pekee. Hadithi ya Ruthu ni mfano. Lakini hiyo siyo iliyofanywa na hawa wanaume wa Kiyahudi.

Ezra alikuwa na huzuni sana aliposikia haya. Alitaka Wayahudi huko Yuda na Yerusalemu wawe waaminifu kwa agano la Mlima Sinai. Kuwa waaminifu kulileta baraka za agano. Kulileta kufurahia nchi milele na familia zao. Laana za agano zilikuwa zimesababisha wao kuwa watumwa tena.

Waisraeli walikuwa watumwa huko Misri miak mingi iliyopita. Sasa walikuwa wamepata tena nchi ambayo Mungu alikuwa ameahidi kutoa kwa ukoo wa Abrahamu. Lakini hawakuwa watawala wa nchi hiyo. Serikali ya Uajemi iliwatawala.

Ezra alisali kwa Mungu kuhusu dhambi ya hawa wanaume wa Kiyahudi. Jamii iliamua kwamba wanaume hawa wanapaswa kupeleka wake zao na watoto wao mbali. Hii ilimaanisha kwamba wangetoa talaka kwa wake zao.

* **Associated Passages:** EZR 9:1–EZR 10:44
* **Associated Articles:** Dhambi (ID: `367686@BiblicaStudyNotesKeyTerms`); Ndoa (ID: `367697@BiblicaStudyNotesKeyTerms`); Watawala (ID: `367700@BiblicaStudyNotesKeyTerms`); Baraka za Agano (ID: `367870@BiblicaStudyNotesKeyTerms`); Laana za Agano (ID: `367871@BiblicaStudyNotesKeyTerms`); Ruthu (ID: `367938@BiblicaStudyNotesKeyTerms`); Talaka (ID: `368005@BiblicaStudyNotesKeyTerms`)

